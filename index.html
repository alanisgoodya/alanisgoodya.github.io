<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Document</title>
</head>
<body>
    <div {border-style: double;}>   
        <br>臣亮言：先帝創業未半，而中道崩殂。今天下三分，益州
        <br>疲弊，此誠危急存亡之秋也。然侍衛之臣，不懈於內；忠志之
        <br>士，忘身於外者，蓋追先帝之殊遇，欲報之於陛下也。誠宜開
        <br>張聖聽，以光先帝遺德，恢弘志士之氣；不宜妄自菲薄，引喻
        <br>失義，以塞忠諫之路也。宮中府中，俱為一體，陟罰臧否，不
        <br>宜異同。若有作姦犯科，及為忠善者，宜付有司，論其刑賞，
        <br>以昭陛下平明之治，不宜篇私，使內外異法也。
        <p> 
        <br> 　　侍中、侍郎郭攸之、費褘、董允等，此皆良實，志慮忠純
        <br>，是以先帝簡拔以遺陛下。愚以為宮中之事，事無大小，悉以
        <br>咨之，然後施行，必能裨補闕漏，有所廣益。將軍向寵，性行
        <br>淑均，曉暢軍事，試用於昔日，先帝稱之曰「能」，是以眾議
        <br>舉寵為督。愚以為營中之事，悉以咨之，必能使行陣和睦，優
        <br>劣得所。親賢臣，遠小人，此先漢所以興隆也；親小人，遠賢
        <br>臣，此後漢所以傾頹也。先帝在時，每與臣論此事，未嘗不歎
        <br>息痛恨於桓、靈也。侍中、尚書、長史；參軍，此悉貞良死節
        <br>之臣也，願陛下親之信之，則漢室之隆，可計日而待也。
        </p>
    </div>
</body>
</html>